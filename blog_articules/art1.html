<!DOCTYPE html>
<html lang="pl">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <script src="../css/main.css"></script>
</head>
<body>
    Cześć, Ostatnio pisałyśmy o poziomach świadomości, teraz zabieramy się za
                            trzy poziomy umysłu i skupimy się szczególnie nad PODŚWIADOMOŚCIĄ. <br>
                            <br>
                            Czy masz czasem wrażenie, że w zależności od okoliczności siedzą w Tobie różne wersje
                            siebie?

                            <br>
                            ŚWIADOMOŚĆ <br>
                            Zawiera wszystkie uczucia, myśli, wspomnienia, których jesteśmy świadomi tu i teraz.
                            To nasze wszystkie procesy myślowe, dzięki którym dokonujemy swoich wyborów. Świadomość
                            towarzyszy nam w codziennym życiu i jesteśmy świadomi wszelkich procesów, które dzieją się w
                            naszej głowie właśnie dzięki świadomości.

                            <br>
                            NIEŚWIADOMOŚĆ
                            To obszar, którego nie jesteśmy świadomi, ale wywiera duży wpływ na nasze zachowanie i to
                            właśnie w tym obszarze znajduje się większość naszych myśli, uczuć i motywacji, jednakże
                            dotarcie do nich jest bardziej złożone i musi zostać poprzedzone odpowiednią pracą nad sobą.

                            <br>
                            PODŚWIADOMOŚĆ
                            To wszelkie treści, które mamy w sobie, ale nie jesteśmy ich świadomi. Z pomocą pewnych
                            technik mogą zostać uświadomione. Nasza podświadomość wierzy we wszystko, co sobie
                            powtarzamy, lub co słyszymy od innych. Jeśli powtarzasz sobie “jestem beznadziejna” , “znów
                            popełniłem ten głupi błąd” , “nie potrafię” , “nigdy tego nie osiągnę, nie dam rady” - nasza
                            podświadomość traktuje to jako fakt, o nas samych.
                            Wytłumaczę to w ten sposób : zamknij oczy i wyobraź sobie, że po ręce chodzi tobie olbrzymia
                            tarantula. Widzisz, jak powoli wchodzi coraz wyżej i wyżej, patrzysz na nią, ale nie jesteś
                            w stanie się ruszyć, bo boisz się, że Cię ukąsi. Co czujesz? Strach, przerażenie,
                            bezradność?
                            Przecież to było tylko Twoje wyobrażenie, dlaczego w takim razie odczuwasz takie emocje?
                            Ponieważ Twoje podświadomość NIE ODRÓŻNIA twoich myśli i wyobrażeń od tego, co dzieje się
                            naprawdę.
                            Czasem, gdy masz gorszy czas zastanawiasz się co zrobisz jeśli kiedyś Twojej najbliższej
                            osoby zabraknie. Jakie pojawiają się w Tobie uczucia? Smutek, żal, czasem nawet pojawiają
                            się łzy i ścisk w żołądku, ale dlaczego? Ponieważ Twoja podświadomość NIE ODRÓŻNIA Twoich
                            myśli od rzeczywistości.
                            No dobrze, ale w takim razie można ten proces wykorzystać na swoją korzyść, prawda?
                            Istnieje wiele technik, pozwalających pracować z podświadomością.

                            <br>
                            AFIRMACJA.
                            Afirmacja polega na częstym powtarzaniu sobie zdania lub zdań o pozytywnym znaczeniu.
                            Docelowo prowadzi do tego, że podświadomość identyfikuje nas z wypowiadaną treścią, co może
                            spowodować np zwiększenie poczucia własnej wartości, pewności siebie, szczęścia czy
                            akceptacji.
                            Najlepszym rozwiązaniem jest zapisywanie sobie tych zdań na kartce, ponieważ dzięki pisaniu
                            znacznie lepiej jest to zapisywane w naszej podświadomości.
                            Pamiętaj, aby afirmacje były :
                            Twierdzące, np. “Jestem zadowolona z życia”.
                            W czasie teraźniejszym np. “Jestem pewną siebie kobietą.” lub “Otaczam się wspaniałymi
                            ludźmi”. (nawet jeśli piszesz o czymś, czego jeszcze przy tobie nie ma )
                            Unikamy słowa „nie”. Zamiast “ Nie martwię się opinią innych.” napisz “ Jestem pewny i dumny
                            ze swoich decyzji”.
                            Unikamy treści o negatywnym zabarwieniu
                            Stwierdzenie ma być krótkie i treściwe
                            Istotna jest również POWTARZALNOŚĆ.
                            Nasza podświadomość lubi, gdy często coś powtarzamy (dotyczy rzeczy negatywnych i
                            pozytywnych). Pomaga to jej zapisywać i dostrajać się do przekazywanych treści.
                            Jeśli szef powtarza Tobie codziennie, że jesteś beznadziejny, w końcu zaczynasz utożsamiać
                            się z tą opinią i uznawać siebie za beznadziejnego.
                            Jeśli z kolei szef będzie powtarzać Tobie codziennie, że jesteś niezastąpiony, podejmujesz
                            słuszne decyzje i jesteś dobrym pracownikiem - z tym również zaczniesz się utożsamiać.
                            Czasem jednak nie warto czekać, aż ktoś zacznie codziennie powtarzać Tobie rzeczy, które
                            zmienią Twoje życie.
                            SAM / SAMA możesz to zrobić!
                            <br>
                            Wystarczy, że codziennie zapiszesz sobie na kartce kilka afirmacji i będziesz je powtarzać
                            na głos codziennie, minimum przez 30 dni.
                            Okres 30 dni jest bardzo istotny, ponieważ każda czynność wykonywana przez minimum 30 dni
                            staje się naszym rytuałem oraz każda treść przekazywana do naszej podświadomości przez
                            minimum 30 dni zostaje w niej zakorzeniona.
                            Wizualizacja
                            To najbardziej dosadna technika urzeczywistnienia sobie jakiejś myśli. Polega wyobrażeniu
                            sobie danej myśli tak, by ukazała się naszym oczom. Jeśli chcesz być bardziej pewny/pewna
                            siebie, zmienić pracę czy kupić wymarzony samochód - staraj się codziennie wizualizować
                            sobie siebie pewną / pewnego siebie , siebie na nowym stanowisku lub siebie jadącą /
                            jadącego nowym samochodem. Takie działania również pozwala dostrajać się podświadomości i
                            nakierowywać nas na działania, które pozwolą urzeczywistnić nasze pragnienia.
</body>
</html>